Benne ezúttal nincs:

- Winamp Playlist
- Panteon
- Pinát mindenkinek
- Jó poén
- Szarkavarás

Ja, és ugye azt nem gondoltátok komolyan, hogy majd pont április 1-jén
megyünk ki?
____________________________________________________________________ 

KÍNZÓ KÉRDÉSEK

Vajon miért hiszi azt mindenki, hogy a lépcsőházi időzítős világítás
tovább ég majd, ha háromszor-négyszer(vagy többször) megnyomkodja a
billenős kapcsolót? 

Miért van az, hogy az autógumi reklámokat kitaláló kreatívok csak a
baszás jut az eszükbe, és a kotonra asszociáltatnak?

Mi történik akkor, ha valaki Geox lélegző cipővel lép szarba?

Ha tudod a választ, netán téged is bánt valami, írj: 
mailto:subbacultcha at freemail.hu?subject=faszom_megall 

Múlt heti megfejtések: a kamionsofőrök a névtáblák alapján tudnak CB-zni
egymásnak - pfft. A Rózsadombon meg úgy van Meki, hogy körbe van rakva
velük - pfft-pfft.
____________________________________________________________________ 

NE MARADJ LE 

Április 9-én diszkópunkfunkindiehouse party a Jailhouse-ban, erősen
Subba-közeli blablabla.

Április 23-án a Joy Division és Tracy Chapman metszéspontjában
elhelyezkedő, általunk imádott Xiu Xiu lép fel a PestiEst Caféban.

Április 29-én a Lollipop gárda tartja kétéves születésnapi buliját a
Kultiban.
____________________________________________________________________

A HÉT HŐSE

Megrendült szívvel vettük tudomásul, hogy a héten feloszlott a TNT. Ők
az utóbbi tíz évben három olyan számot is össze tudtak hozni (Titkos
üzenet, Kicsi gesztenye, Bolond aki sír), amikre képesek vagyunk
emlékezni - most így hirtelen egyetlen másik magyar együttes sem jut
eszünkbe, amelyik meg tudta volna csinálni ugyanezt. Szikora Robi óta ők
írták a legjobb magyar popdalokat. RIP!

#####

A HÉT KAMPÁNYA

"Ron Jeremy says 'Too much sex is a bed thing' for animals" -
http://href.hu/x/9cy
____________________________________________________________________

MINDENNAPI TÉNYEINK

Ezen a héten nagyon unalmas volt Michael Jackson pere, csak arra kaptuk
fel a fejünket, hogy 32 évesen vesztette el a szüzességét. Ennek
apropóján megemlítenénk, hogy Jimi Hendrix, Anthony Kiedis és Nelly
egyaránt 12 évesen estek ezen túl. Goebbels viszont csak 33 évesen.
Saját bevallásuk szerint.

#####

MINDENNAPI SZAVAINK

Vicces nyolcadik kerületi elnevezés a kényszerzubbonyra: muszájkabát.
____________________________________________________________________ 

HÜLYE NEVEK FOREVER

Talán át kellene keresztelni a rovatot Nomen Est Omen-re. Egyúttal
indítványozzuk, hogy a telefonkönyvekben lehessen külön a hülye nevekre
is keresni, lassan ez már közérdekű információ. Addig is, a hét
nyertesei:

Dr. Bajusz Huba plasztikai sebész a végleges szőrtelenítés
specialistája.

Dr. Kuki Lajos szülész-nőgyógyász főorvos Encsen.

Kőfejű Tamásné szakápolónő Pécsett a gyermekklinikán.

Rózsáné Zsíros Rózsa az ELTE-TTK progmat TO-ján dolgozott.

És végül, nemzetközi kitekintés: egy olvasónk angol kollégájának kisfia
a Roman Priest nevet kapta.
____________________________________________________________________

JÖHET A FASZKORBÁCS 

Ki más kaphatná, mint az Aranycsirke-díj. Miért? Mert ez az egész
gumicsirkézés már kurvára fárasztó. Mert a házigazda Fábry Sándor, aki a
kínosan szar beharangozó reklámokat is elvállalta, kurvára fárasztó. És
főleg, mert az RTL Klub rendezett egy (nyilván reklámbevételileg jól
tejelő és saját nimbuszát növelő), jócskán túllihegett műbalhét annak,
ami egyébként a kötelessége, és amit egyszerűen egy banki átutalással is
elintézhetett volna: a magyar film támogatása. FASZKORBÁCS! FASZKORBÁCS!
FASZKORBÁCS!!! 

Te kinek adnád a népszerű díjat?
mailto:subbacultcha at freemail.hu?subject=dickwhip

#####

Majdnem kiosztottunk még egyet a héten, de aztán rájöttünk arra, hogy  
egy jelenség mégsem kaphat faszkorbácsot. Így hát csak azt szögeznénk  
le, hogy ez az egész street art dolog úgy köcsögség, ahogy van.  
Graffittiizés gyáváknak és képzősöknek meg iparosoknak, akiket egyébként

is utálunk. Broáf.
____________________________________________________________________ 

CELEBSPOTTING 

MEO-s party-spotting 2. rész: a megasztáros Torres Dani, ezúttal a pőre
valójában: http://href.hu/x/9cz

Apropó, Megasztár. Szabics Imre válogatott labdarúgó három nappal a
bolgárok elleni selejtező előtt a hatékony felkészülés jegyében egy
Horváth Viki nevű kicsit sem híres TV2 bemondónő társaságában
cigarettázgatott a produkció VIP büféjében.

A hét vagizója cím Kern Andrásé, aki nemrég egy zsír új Nissan 350Z-ben
(amit Magyarországon nem árulnak) nyomult a Farkasréti temetőben, ahol a
parkoló őrnek húszezressel fizetett, de azért ennyire nem volt gáláns,
mert megvárta a visszajárót.

A hét "Mi van vele?" embere VV Ágica, aki a Gyöngyösi Városi
Televízióban vezet betelefonálós játékot.

A végére pedig egy paparazzi gyöngyszem: Bokros Lajos utazik a metrón.
http://href.hu/x/94h

Lehánytad, megverted, megdugtad valamelyik közepesen híres köcsögöt? 
mailto:subbacultcha at freemail.hu?subject=fuck_off_broadway
____________________________________________________________________ 

EX-PAT ON THE BACK

A legjobb új európai blognak választott Pestiside minden héten lehúzza
rólunk a keresztvizet. Értelemszerűen angolul.

In local NGO news, the largely-foreign weenies who run the
Budapest-based European Roma Rights Center seem to be doing an excellent
job sticking up for the rights of local Gypsies. We hear that a pack of
Roma recently beat and stabbed a young man around the corner from the
ERRC's Nyár utca HQ. But when the victim went to the cops looking for
justice, they told him not to bother pressing charges or going to the
media, because the goons had too much pull in the neighborhood, and
would probably have him dusted for good.
http://www.eerc.org/

More stabbing at www.pestiside.hu
____________________________________________________________________ 

KLIPOSZÓMA

Sickratman - Nesze hülye paraszt

Ha jól emlékszünk, ez az első alkalom, hogy magyar klipet hájpolunk, és
most sem azért tesszük, mert a haverjaink csinálták. Ó, nem. Arról van
itten szó, hogy ezt soha az életben semmilyen tévé nem fogja lejátszani,
pedig ez az egyik a vállalható Sickratmen számok közül, mi meg vállaljuk
(ismét!) a kultúraközvetítés nemes szerepét. Hülye fejű ember hülye
ruhában, hülye háttér előtt hülyén mozog: http://href.hu/x/9d0
#####

És ha már hiphop, akkor néhány tényleg kincset érő klip az oldschoolból:
http://href.hu/x/9d2
____________________________________________________________________

NÉP ÓPIUMA 

Vannak olyan tévéműsor fajták, amiket még soha senkinek nem sikerült jól
megvalósítania, mégis rendre mindenki megpróbálkozik vele. Ilyen a
bábkarikatúrákkal előadott szatíra is, aminek Magyarországon az Uborka
tört utat. Sajnos a Viasat elkövette azt a baklövést, hogy továbbment
ezen az úton, és bizony jó nagy kutyaszarba lépett: a SztárVár ugyanis
még úgy is rossz, hogy eleve nem lehet jó. A legnagyobb probléma, azon
túl, hogy béna és humortalan az egész az, hogy ki a fasz kíváncsi olyan
közéleti személyiségek bábfigura-másaira, akik élőben sem izgatnak
senkit? A címdal meg egyenesen büntetés.
http://href.hu/x/9d3
____________________________________________________________________ 

REKLAMA

Megtaláltuk azt az emblematikus reklámot, amely magába foglalja mindazt
az ízléstelen igénytelenséget, ami a rendszerváltás után született, és
azóta a fura mód főnixmadárként újjáéledő magyar zugtelevíziós szakmát
megtestesíti. E VHS-re rögzített gyöngyszemek Kohinoorja nem más, mint a
WD-40 reklám. Az alkotásba a szerzők mindent belesűrítettek, amit
fontosnak gondoltak, a végén még meg is spékelték némi "humorral": a
kefélés közben nyikorgó ágyat is be lehet ezzel a sprayjel fújni. Meg
mindent, a WD-40-es ugyanis Philip K. Dick egy látomásának, az UBIK-nak
a manifesztációja: a dolog mindenre jó. Nekünk is van belőle még egy fél
flakon, amit egy éve őrizgetünk, pedig már mindent befújtunk vele. Nem
kell valakinek?
http://href.hu/x/9d4

#####

Reklámkampány bloggal - hát tényleg ennyire idült hülyék a kreatívok? Na
jó, szűkítsük ezt le a Fantára: http://href.hu/x/9d5
____________________________________________________________________ 

ÁLBÖLCSESSÉGEK 

"Minden mindenből ered, és minden mindenné válik." - Leonardo da Vinci

Küldjél még ennél is lilább álbölcsességet! 
mailto:subbacultcha at freemail.hu?subject=confucius_bekaphatja
____________________________________________________________________ 

RÖVID, BORZALMASAN ROSSZ VICC 

Hogy lehet teknősbékával időt mérni?
Kiteszed a napra félórára, és az pont 30 perc.
____________________________________________________________________ 

SZTORIKAT, PLETYKÁKAT, HÍREKET, VÉLEMÉNYEKET IDE: 
mailto:subbacultcha at freemail.hu?subject=tolcsert_csinalok
____________________________________________________________________ 

A Subbacultcha megvesztegethet_. Ajándékokért, merchandise-ért, ingyen
cuccokért bármit behazudunk. Amit kapunk, azt meg továbbadjuk az
olvasóinknak (ha nekünk nem kell). Deal?
mailto:subbacultcha at freemail.hu?subject=total_sellout
____________________________________________________________________ 

Lelküket adták:
aevique, gyurkop, kaiser, Kris, Matthew, psymon, sancho120l, tarajos,
tocsa, tripolszky

*technikailag támogatta: darkeye
*ascii fejléccel támogatta: sted
*fotó: muharadu 

Barátaink:
http://matula.hu/               <--- Nagyon közeli
http://machomedia.hu/           <--- Legjobb magyar blog
http://www.tyrell.hu/           <--- Host
http://href.hu/                 <--- Linkrövidítés
http://www.pestiside.hu/       <--- Amerikai nagybácsi

Itt bloggolunk:
http://subbacultcha.tyrell.hu/ 

Unatkozol?
Akkor legyél benne a tévében, bazmeg!
http://href.hu/x/9d6
