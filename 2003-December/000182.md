Benne:
Karácsonyi pizza
Nigériai levél kétlábon
Bud Spencer
Végkimerült nyalás
Ampupornó
____________________________________________________________________

SUBBACULTCHA B-DAY REWIND

Kösz mindenkinek, aki ott volt, mi jól éreztük magunkat, és volt, aki a
tömegtől megriadva be sem jött, tehát tényleg jó lehetett. A három
legkínosabb kérés, amit dj-ként meg kellett hallgatnunk:
- valami latin
- Dog Eat Dog
- Apollo 440
____________________________________________________________________

HETI WINAMP LAYLIST

Az eheti menü: Álcountry és drumandbass-paródia. Tökéletes spanyol és
skót popzene. New school punk és oldschool r'n'b. Tom Waits és Damned
feldolgozások. Hallgassad.
http://matula.hu/subbacultcha/playlist
____________________________________________________________________

KÍNZÓ KÉRDÉSEK

A Jó estét, Magyarország! két riportere, akik digikamerával egymást
filmezik valami nevetséges "ügy" közben, homoszexuális ikonok e már?
Meg lehet unni az Outkast Hey Ya című számát?

Ha tudod a választ, netán téged is bánt valami, írj.
mailto:subbacultcha at freemail.hu?subject=faszom_megall
___________________________________________________________________

SUBBA XMAS

Már annyira izgulunk, hogy ezt legelőre vesszük.
Ajánljuk elsősorban a Pizza Hut karácsonyi pizzáját, amelyen 999
forintért az alábbi összetevők vannak: őszibarack, pizzaszósz, gomba,
mozzarella, pulykahús. Aki meg meri kóstolni, beszámolhatna.

#####

A céges karácsonyok miatt is nagyon izgulunk. Reméljük mindegyik jól sül
el! Azért írjátok meg nekünk a legmegalázóbb dolgot, amit valaha végig
kellett egy ilyen alkalmával szenvednetek.

Ide:
mailto:subbacultcha at freemail.hu?subject=meghalsz_krampusz
____________________________________________________________________

EGYENLŐSÉG, TESTVÉRISÉG

Új rovatunkban a szolgáltatóipar azon hőseinek szeretnénk emléket
állítani, akik tudnak jó fejek lenni.
Első alkalommal emlékezzünk meg a Fővám téri Burger Kingnél található
pénzváltó alkalmazottjáról, aki csak a külföldieket hajlandó lehúzni, a
magyar dollárváltókat figyelmezteti, hogy nagyon szar az árfolyamuk,
menjenek inkább máshova.

Ismersz te is még mindig becsületes embereket?
mailto:subbacultcha at freemail.hu?subject=van_isten
____________________________________________________________________

NE MARADJ LE

A hétvégén Aphex Twin két pajtása is tiszteletét teszi Budapesten.
Pénteken Luke Vibert az A38-on, másnap meg Cylob a Kultiplexben. Ha
választanod kell, maradj a másodiknál.

#####

Figyelmeztetjük a magyar partiszervezőket, hogy aki egy Ninja Tune-os
előadó kapcsán kibocsátott sajtóanyagban még egyszer leírja a "harcos"
szót, annak baja eshet.
____________________________________________________________________

CELEBSPOTTING

Kern András, amint előadás után a Vígszínház előtt egy lepukkant Mazda
MX3 vezetőüléséből tekergeti nyakát és vizenyős szemeit a körúti
forgalomba, kihajtás közben. András a manővert biztonsági okokból nem a
Pannónia, hanem a visszafelé egyirányú Ditrói Mór utcából, karlengetés
és a vakszerencse igénybevételével bonyolította le, tekintettel a
Pannónia utcában igazoltató közegekre, valamint arra, hogy a művész úr
szemmel láthatóan jól be volt baszva.

Te is láttad valamelyik közepesen híres köcsögöt? Írjad meg nekünk azt!
mailto:subbacultcha at freemail.hu?subject=off_broadway
____________________________________________________________________

DOMAINIPAR

Egy hajszálnyival sikerült csak elkerülnie a faszkorbácsot az Octogon
Architecture & Design magazinnak, akiknek mi sem bizonyítja fantasztikus
érzékét a széphez, mint egyszerre kezelhetetlen és ocsmány weboldaluk.
Kattintás után érdemes elidőzni azon, hogy mi az a borzalom, ami
kiíródik a címsorban. Portálépítési kézikönyv, első lecke, baszki.
http://www.octogon.hu/

#####

Létezhet cikibb annál, mint egy együttes weboldala az Artisjus alatt?
http://remember.artisjus.hu/

Ennek a teljes elindulását viszont őszintén és baromira várjuk. 
http://www.kontabarbara.hu/
____________________________________________________________________

BUDAPESTSPOTTING

Ezúttal a kétlábon járó nigériai spam. Simon (Szájmon) D. évek óta a
Westendben és a Liszt Ferenc téri kávézókban vadászik balekokra. Van egy
szar weboldala, a http://www.vipclubparty.com,/ ennek a futtatására
próbál 10-20 millióval céget alapítani bárkivel, aki hajlandó
meghallgatni. Néhány találkozó után kiderül, hogy nincs pénze: "Well,
I'm a millionaire, but I've lost one million dollars on the New York
Stock Market, so it's no problem, we can get the money another way". Az
"other way" általában 20 millió kölcsön a balek nevére, neki csak a
"fia" van benne a cégben, de ő aláírhat a nevében. Állítása szerint
izraeli, és nagyon nyomja: "I am a genius, I have strong background, I
have an idea which is worth millions". A tér legtöbb csaját megdugta
már, és percenként köszönnek rá politikusok.

#####

És egy régebbi arc: A "Madonna" hajfogókat seprűnyélre felfűzve áruló,
szalmakalapos biciklista bácsi. Talán még él.

Te is ismersz hasonlóan legendás budapesti arcokat? Írjad meg nekünk
azt!
mailto:subbacultcha at freemail.hu?subject=dixi_land
____________________________________________________________________

SUBBALITTERA

Egzotikus tájak, romantikus naplementék, felejthetetlen vakáció. Az
egész semmit sem ér, ha nem szedsz össze valami olyan parazitát, amit
egy életen át megemlegethetsz, ha egyáltalán lesz még további életed.
Pióca az orrban, lárva a fejbőr alatt és a többi finomság van itt
részletezve.
http://news.bbc.co.uk/1/hi/health/3236294.stm
____________________________________________________________________

NÉP ÓPIUMA

Szombat reggel vegyünk a piacon babot meg whiskey-t. A babot áztassuk
be, a whiskeyt kóstóljuk meg. Este kötelező lesz fingani. Mert életünk
első hagymás babját Bud Spencer után csináltuk meg szabadon, és egyből
kurva jó lett. Aztán ugye láttuk a Blazing Saddles című Mel Brooks
őrületet a tábortüzes jelenettel, amikor az igazi cowboyok az igazi
Marlboro-országban finganak, böfögnek és métereseket köpnek. Ez örökre
beleégett a retinánkba. Mitől fényes tehát a nyereg?
http://www.port.hu/pls/fi/films.film_page?i_perf_id=1778716&i_where=1&i_
where_tv=1

#####

Bocs, hogy nem szóltunk előre, hogy kedden mindenki nézze meg a "Globál
is, lokál is" című Dessewffy Tibor műsort az m1-en. A folytatásokról
lemaradni viszont minden bullshit-rajongónak tilos!
____________________________________________________________________

BUDAPEST LÁJF

Rejtői kalandokban lehet része annak, aki kedden vagy szombaton 23
órakor ellátogat a Keleti McDonalds-szal egy utcában lévő Keleti Ízek
Saláta Bárba. Ekkor rezegteti itt csábító hájait Mona, aki a felirat
szerint Magyarország legjobb hastáncosnője. A hely ornamentikája külön
figyelmet érdemel. De komolyan: rendelj egy falafelt és merengj a
dallamon. Fegyver és kellően autentikus tudatállapot nélkül
életveszélyes lehet, szóval csak óvatosan!

Te hova mész, ha kaland kell?
Írjad meg nekünk azt!
mailto:subbacultcha at freemail.hu?subject=budapest_life
____________________________________________________________________

IDIÓTA NEVEK REWIND

Persze, teljesen infantilis dolog valakit a neve miatt kinevetni, de a
Bloomberg budapesti irodájától tényleg egy Pénz Balázs nevű ember
nyilatkozik mindig a devizapiacokról.

#####

Japán szexológusok szerint gazdasági válság idején a végkimerültségig
fáradt férfiak inkább orális örömökben részesítik feleségüket, mert
komolyabb teljesítményre már képtelenek. Írjon már valaki, akinek az
élete párja most éppen devizával foglalkozik, sokunkat érdekelnének az
esti események.
mailto:subbacultcha at freemail.hu?subject=money_shot
____________________________________________________________________

REKLAMA

A gumi egyik királya 1964 óta követi a mára hagyománnyá vált
gyakorlatot, nevezetesen, hogy tökéletes modellekkel és kiváló
fényképészekkel készít naptárt. A jövő évi példányt példáula
SHOWstudio.com alapítója, a brit Nick Knight jegyezhette. Nick 12 ismert
asszonyból csinált pszichedelikus szürreáliát, a spektrum Björktől
Isabella Rosseliniig terjed. Lássuk be: nagyon bejön. Pedig csak egy
gumigyártó cég.
http://automobile.msn.fr/pirelli2004/

És a többi naptáruk:
http://www.pirelli.com/en_42/this_is_pirelli/communication/calendar/the_
calendar_a_story_dated_back_to_1964.jhtml
____________________________________________________________________

ELTEMETETT LEMEZEK

Shack: HMS Fable (1999)

Bár az idén két kiváló lemez is megjelent Michael Head szupertitkos
minizenekarától, a Shacktől, a legnagyobb Arthur Lee tanítvány valójában
csak nagyon ritkán dolgozik - mindössze nyolc jelentkezés 22 év alatt. A
liverpooli testvérzenekar azonban így is példát mutat a város
ifjoncainak (The Coral, The Stands, The Zutons), a heroinról leszokni
vágyóknak és az akusztik-pop mozgalomnak. Méltatlan módon maradt szinte
ismeretlen, és azóta sem sokat emlegetett a legjobb album, az 1999-es
HMS Fable. Csak a legnagyobbakkal (Beatles, Big Star, Love) említhető
egy lapon.
____________________________________________________________________

KLIPOSZÓMA

Chemical Brothers feat. K-Os: Get Yourself High

A tízéves fennállását besztoffal ünneplő Chembros két új számot is
összerakott a lemezre. Ugyan ez a gyengébbik a kettő közül, a klipje
viszont nyerő. A Kill Bill miatt amúgy is menő lett bevallani, hogy az
ember szereti a borzalmas távol-keleti kardozós filmeket, itt pedig még
a rossz, másolt VHS-minőség is stimmel. Az igazi poén persze a digitális
technika segítségével a szereplők szájába adott dalszövegek, még akkor
is, ha kilóg a lóláb. (Vagy talán éppen azért?)
http://www.apple.com/enews/2003/qissue/23/07h17.html
____________________________________________________________________

PANTEON

Ampupornó.
http://amputeelady.com/

Joel Veitch nem tud hibázni: cicák ezúttal Laibachra.
http://www.rathergood.com/laibach/

Épül szépül a magyar Bud Spencer & Terence Hill rajongói oldal.
http://www.spencerhill.hu/

Élvezd a világ felesleges adatait!
http://www.osearth.com/resources/worldometers/

Detroit romjai.
http://www.detroityes.com/home.htm

Tapogatózz a sötétben. Hanggal.
http://members.shaw.ca/albinoblacksheep/1.swf
____________________________________________________________________

ÁLBÖLCSESSÉGEK

Kivétel erősíti a szabályt. - Aki ezt érti, az tényleg magyarázza el.

Írjátok meg ti is az általatok ismert leglilább álbölcsességet!
mailto:subbacultcha at freemail.hu?subject=confucius_bekaphatja
____________________________________________________________________

SZTORIKAT, PLETYKÁKAT, HÍREKET, VÉLEMÉNYEKET IDE:
mailto:subbacultcha at freemail.hu?subject=tolcsert_csinalok
____________________________________________________________________

Szerkesztették: 
marci personality, tellysavalas, zeusz

Kómában: alieN, 4ray, b2men, ern0

Lelküket adták:
dendre, nr, Péter, sárkány

*technikailag támogatta: darkeye
*ascii fejléccel támogatta: sted
*fotó: muharadu

Barátaink:
http://matula.hu/           <--- Nagyon közeli
http://machomedia.hu/       <--- Legjobb magyar blog
http://www.neonmusic.hu/    <--- Egyszer veszünk tőlük valamit
http://www.szanalmas.hu/    <--- Lelkes támogatók
http://www.drumandbass.hu/  <--- Nyúljuk a fórumukat
http://www.plastik.hu/      <--- Könnyű parodizálni
http://www.est.hu/konnyu   <--- Tőlünk tanulnak

Itt bloggolunk:
http://subbacultcha.tyrell.hu/

Még mindig unatkoztok?
Akkor ide titeket tutira nem vesznek fel.
http://www.optimistaklub.hu/
