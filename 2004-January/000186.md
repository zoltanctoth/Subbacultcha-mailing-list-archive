Benne:
- Kazincbarcika
- Jarvis Cocker
- Uruguayi mixlemez
- Tinédzserspotting
- Majdnem Gucci
____________________________________________________________________

MEGINT SUBBA

Boldog új évet, akkor most visszaállunk a rendes, hetenkénti 
megjelenésre. Két kép 2004 legmenőbb magyar városáról:
http://www.kazincbarcika.net/html/kepek_a_varosrol_4.html
http://www.kazincbarcika.net/html/kepek_a_varosrol_9.html
____________________________________________________________________

KÍNZÓ KÉRDÉSEK

Miért nincs Barangó-portré az eheti HVG-ben?
Igaz-e hogy amikor Pulp kocert volt a Szigeten, a retró érzésre vágyó 
Jarvis Cockert a Bambiba vitték csodálkozni?
Melyik a nyolcvanas évek legjellemzőbb színe? A tüzpiros? A naplemente-
lila? A fekete-fehér háttér?

Ha tudod a választ, netán téged is bánt valami, írj.
mailto:subbacultcha at freemail.hu?subject=faszom_megall

#####

Már tudjuk, hogyan kell megakadályozni a vécéből fellocsanni akaró 
mocskot. Ugyan van, aki szerint legegyszerűbb a kefét bedobni az 
állóvízbe, az elegánsabb megoldás mégis az úgynevezett fészekrakás. 
Brikettezés előtt tehát helyezzünk magunk alá egy jó adag vécépapírt. 
Érdemes azonban sietni, hiszen ha szétázik a fészek, megint csobban a 
szar.
___________________________________________________________________

ÚJ ÉV, ÚJ ROVAT: ARAT A MAGYAR

Büszkék vagyunk tehetséges honfitársaink nemzetközi terepen aratott 
babérjaira. Milyen szívmelengető például az a tudat, hogy a Neo 
együttes egyik számával indította - ha hinni lehet a honlapjuknak - 
szombat esti műsorát egy izraeli DJ, ráadásul többször is. Ez talán még 
annál is nagyobb siker, mint amikor Sterbinszky egyik száma rákerült 
egy uruguayi mixlemezre.

Ha te is tudsz hasonlóan kiemelkedő diadalokról, ne habozz megírni.
mailto:subbacultcha at freemail.hu?subject=pannon_hungarikum

#####

Kazincbarcika: világváros. Már 1998-ban is lehetett gyrost kapni.
____________________________________________________________________

JÖHET A FASZKORBÁCS

A kortárs magyar közönségfilm pápája, Kálomista Gábor nyílt levélben 
tette helyre a kritikusokat, amiért azok egységesen agyagba döngölték 
az Apám beájulnát. Van itt minden, attól kezdve, hogy ezek a rohadt 
firkászok mindig éhesek, egészen addig, hogy gyerekkorában mindegyiket 
megdugta az apja. A kortárs magyar filmkritikát természetesen mi is 
utáljuk, na de mi legalább helyesírási hibák nélkül tesszük. És akkor a 
Zimmer Feriről meg a Vakvagányokról még egy szót sem szóltunk, köcsög.
FASZKORBÁCS, FASZKORBÁCS, FASZKORBÁCS!!!

Te kinek adnád a népszerű díjat?
mailto:subbacultcha at freemail.hu?subject=dickwhip

#####

Az Országos Pszichiátriai és Neurológiai Intézet (=Lipót) 
Farmakoterápiás osztályának betegei számára decemberben ingyen
levetítették az Apám beájulnát az Odeon moziban. Sajnos csak három 
gyogyós ment el.
___________________________________________________________________

CELEBSPOTTING

Vajon azért leváltanak Magyarországon egy minisztert, mert az A38-on 
mindenáron megpróbált összejönni egy férjes asszonnyal? Szerintünk nem, 
hiszen a személyzetnek végülis sikerült elsimítani a nézeteltérést a 
Doktor és a dühös férj között. Bár lehet, hogy mégis, mert a 
belétöltött békekoktéloktól annyira megvadult, hogy távozás közben 
minden szembejövő pincér zsebeit teletömte pénzzel - nyilván a közjóból.

Annyit segítünk, hogy nem GY. Ferencről van szó, hiszen őneki tuti 
alibije van: akkor éppen a FÉSZEKben bólogatott Dessewffy Tibivel 
együtt a Magyar Nemzeti Hiphopra.

#####

Michelle Wildnak vagy szarul megy, vagy csak szeret dolgozni - 
Szenteste személyesen szolgált fel a csávója tulajdonában lévő 
Balettcipőben. Annak viszont őszintén örülünk, hogy nem mindenkinek 
kellett látnia Deutsch Tamást cowboykalapban és vigyorogva január 
elsején a Mammutban.

Te is láttad valamelyik közepesen híres köcsögöt? Írjad meg nekünk azt!
mailto:subbacultcha at freemail.hu?subject=off_broadway

#####

A Kazincbarcika SC honlapja. Egyszer majdnem feljutottak az NB1-be, és 
a nyolcvanas években náluk szerepelt a legendás Szép, Zsidó, Asszony 
középpályássor.
http://www.kazincbarcika.net/html/kbsc.html
____________________________________________________________________

DOMAINIPAR

Ez egyszerűen borzasztó. Egykor Budapesten élő külföldiek (főleg 
amerikaiak, természetesen) közössége, és az életük aprólékos 
dokumentálása. Kedvencünk a vigyorgó jenki az 'I'm blogging this' 
feliratú trikóban.
http://www.generationexpat.com/

Ebből az oldalból azt következtettük ki, hogy a Magyar Vándor éppen egy 
paraszthajszállal lesz jobb az Apám beájulnánál. Kedvenc poénunk: 'Ő a 
cspat meteorológusa - a borúlátó'.
http://www.magyarvandor.hu/
____________________________________________________________________

BUDAPESTSPOTTING

Megvan a csávó, aki levágott ujjú pólóban és fordított bézbólsapkában 
rohangál belvárosi szórakozóhelyeken? Tudjátok, aki mobiltelefonnak 
használja a sapkájába dugott szívószálat.

Te is ismersz hasonlóan legendás budapesti arcokat? Írjad meg nekünk 
azt!
mailto:subbacultcha at freemail.hu?subject=dixi_land

#####

Kazincbarcikán sajnos ritkán fordulnak meg híres emberek. Pedig 
egyáltalán nem a világ vége, nekik is van például Cha-cha-chájuk, 
meglepően hasonló közönséggel és kultúrmisszióval, mint a pesti 
testvérintézmény.
http://www.kazincbarcika.net/html/cha-cha-cha.html

Kurvázni a Mirage bárba (Diszkrét szórakozás!) érdeme menni, a legjobb 
diszkó pedig a Berci söröző, a szomszédos Múcsonyban.
____________________________________________________________________

ÚJ ÉV, ÚJ ROVAT: TINÉDZSERSPOTTING

Kezdjük mindjárt Demcsák Zsuzsával, aki már gimnazistaként is sejtetni 
engedte, hogy egyszer még tudományos ismeretterjesztő műsort fog 
vezetni a tévében. Földrajzórán például rájött, hogy amennyiben a 
tanárnak igaza van, és a Föld tényleg évente 365 alkalommal fordul meg 
a tengelye körül, akkor az annyit jelent, hogy naponta pont egyszer.

Ha te is ismerted valamelyik közepesen híres köcsögöt, amikor még 
közepesen sem volt híres, tudod mit kell tenned:
mailto:subbacultcha at freemail.hu?subject=fasza_gyerek
____________________________________________________________________

SUBBALITTERA

Azt nyilván senkinek nem kell elmagyarázni, hogy mekkora stressz lehet 
a világtörténelem egyik legnagyobb gitárosának lenni. Meg azt sem, hogy 
a pedofília vádja tök ciki. Szegény Pete Townshendnek mind a kettő 
kijutott, és most végre azt is elmesélte, hogy milyen érzés volt. 
Érdekes adatok továbbá az FBI és az internetes gyerekpornó-oldalak 
működéséről.
http://www.guardian.co.uk/arts/features/story/0,11710,1113799,00.html
____________________________________________________________________

REKLAMA

Függetlenül attól, hogy csak úgy lógnak ki a karodból a fecskendók, 
vagy még egy jointhoz sem vagy hajlandó hozzányúlni, egyvalami egészen 
biztos: a drogellenes reklámoknak van valami megmagyarázhatatlan bájuk. 
Mindegyikkel ugyanaz a gond, nevezetesen hogy akármennyire 
gusztustalanul próbálják bemutatni a dzsánkik életét, azáltal, hogy 
tévében van a dolog, egyből vonzó is lesz. Vegyük például ezt az 
újzélandi példányt: hát nem lenne vagány feltépni a koponyád és nyomni 
egy csíkot az agyadból?
mms://windowsmedia.dvlabs.com/adcritic/carenz-skull_gore.asf

#####

Kazincbarcikai tetováló és body piercing szalon:
http://www.tar.hu/troll-tattoo/0008.jpg
____________________________________________________________________

ELTEMETETT LEMEZEK

Sex Pistols: The Great Rock'n'Roll Swindle (1979)

A Never Mind The Bollcoks nélkül elképzelhetetlen bármely 'minden idők 
tíz legjobb lemeze' lista. A közmegegyezés szerint viszont a Pistols 
bukása után készült film zenéje méltatlan a punk legendájához, legjobb 
esetben is csak néhány jó és sok rossz vicc gyűjteménye. Szerintünk 
viszont nem. Persze nincs itt egy God Save the Queen sem, de a Sex 
Pistolsnak még a resztlijét is aranyba kéne foglalni. A Black Arabs 
diszkófelvágottja pedig egyenesen zseniális.

#####

Kedvenc kazincbarcikai együttesünk:
http://www.tar.hu/alkony/
____________________________________________________________________

KLIPOSZÓMA

The Crash: Still Alive
Na tessék, egy finn zenekar, és nem a Rasmus és nem is a HIM - ezeknél 
szerencsére jobb, főleg pedig viccesebb. Nagyon jellegzetesen magas 
hangú énekes, a zene meg... hát hetvenes-nyolcvanas évek musical-
revival, olyasmi, mint a Flashdance, csak nem gondolják teljesen 
komolyan. A klipben sok a tánc meg a rendőr, meg van valami sztori is, 
de annak nem áruljuk el a végét.
http://www.thecrash.com/
____________________________________________________________________

PANTEON

Ki ölte meg Domina Helgát?
http://www.dominahelga.hu/rip.htm

Ha elkapott a Mars-láz, rendeld meg ezt a filmet!
http://superstore.goforit.com/details.link/tid/78536

Majdnem Gucci, majdnem Rolex, majdnem Luis Vuitton.
http://www.allreplicas.com/?page=shop/index

Béna cédét kaptál karácsonyra? Ne keseredj el...
http://www.whatacrappypresent.com/

WIW bizniszmeneknek.
http://www.ryze.com/

Amit a surranókról feltétlenül tudni kell.
http://webspn.hit.bme.hu/~bardosy/nsk/nsk1.html
____________________________________________________________________

ÁLBÖLCSESSÉGEK

A rest kétszer fárad.

Írd meg az általad ismert leglilább álbölcsességet!
mailto:subbacultcha at freemail.hu?subject=confucius_bekaphatja
____________________________________________________________________

SZTORIKAT, PLETYKÁKAT, HÍREKET, VÉLEMÉNYEKET IDE:
mailto:subbacultcha at freemail.hu?subject=tolcsert_csinalok
____________________________________________________________________

Szerkesztették: 
marci personality, tellysavalas, zeusz

Kómában: alieN, 4ray, b2men, ern0

Kazincbarcikai kapcsolat: barb

Lelküket adták:
_Alien, AP, cyberjunkie33, draven, hangya, lovag, Luis Fabian Cortez, 
tonyo

*technikailag támogatta: darkeye
*ascii fejléccel támogatta: sted
*fotó: muharadu

Barátaink:
http://matula.hu/                 <--- Nagyon közeli
http://machomedia.hu/             <--- Legjobb magyar blog
http://www.neonmusic.hu/          <--- Majd veszünk valamit
http://www.szanalmas.hu/          <--- Lelkes támogatók
http://www.drumandbass.hu/        <--- Nyúljuk a fórumukat
http://www.plastik.hu/            <--- Whatever
http://www.est.hu/rovat/konnyu   <--- Tőlünk tanulnak

Itt bloggolunk:
http://subbacultcha.tyrell.hu/

Még mindig unatkozol?
Gyűjts nekünk barcikai vagányságokat!
mailto:subbacultcha at freemail.hu?subject=baz_represents
