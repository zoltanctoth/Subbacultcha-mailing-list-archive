Benne:
Szexmaci
Rudi
Trinyó
Metál Sándor
___________________________________________________________________

KÍNZÓ KÉRDÉSEK

Miért csak muzulmán vagy hindu sziámi ikrek születnek?
Van valaki Magyarországon, akinek sikerült felhívnia valakit Paris
Hilton telefonkönyvéből?
Meddig tudja még tartani magát Pálffy István az m1 Híradójában?

Múlt heti kérdéseinkre a válaszok: Azért újak a szoláriumcsövek, mert
amióta egyszer megírta az újság, hogy rákot lehet kapni a régi
csövektől, azóta mindenhol kiírják, hogy "csőcsere volt". A hómunkásnak
pedig azért jó, mert NYÁRON NINCSEN HÓ! Bruhahahahaa!

Ha tudod a választ, vagy téged is bánt valami, írj: 
mailto:subbacultcha at freemail.hu?subject=faszom_megall
___________________________________________________________________

SUBBA REDIZÁJN

Hamarosan lesz www.subbacultcha.hu. Gondoltuk, miért ne az olvasóink
adjanak neki új külsőt. 

Szóval:
1. Várunk HTML-alapú Subbacultcha honlap látványterveket.
2. Subbacultcha logó terveket.

Határidő: március 1. A pályázatokat kérjük a webre feltölteni és nekünk
csak az url-t elküldeni:
mailto:subbacultcha at freemail.hu?subject=subba_facelift

A győztest mi választjuk ki, jutalmul állandó reklámhelyet kap a
honlapon. Hogy ez kevés? Mi is ingyen csináljuk nektek, kispöcsök! 
___________________________________________________________________

NE MARADJ LE

Február 25-én a Klub Dilemmában Tetsuo és Miss Rebel
electro-punk-experimentál live actje, előtte-utána Lollipop party.
Február 27-én Zeke, avagy West Coast HC-punk kirohanás a Kultiban.
Március 24-27.: Ultrahang Fesztivál.
http://www.fest.uh.hu/
____________________________________________________________________

MI A ZENE 2005-BEN?

Egyfelől örülünk, hogy dj-zik egyet a mostanában a Death Disco
elnevezésű estjével trendet diktáló brit indie-atyaisten Alan McGee,
másfelől milyen normális magyarázat létezik arra, hogy a Tarantinos
koncert után kell fellépnie. Külön bájos, ahogy a reklámanyaghoz a Death
Disco honlapjáról lenyúlva másolták be a repertoárt, és egy az egyben
átvették egyes zenekarok brit földön bevált rövidítéseit (Primals, MBV),
mintha ez itthon széles körben elterjedt lenne. Azért kíváncsiak
leszünk, hogy milyen arcot vág majd McGee, amikor már a harmadik Uma
Thurman-hasonmás csaj kéri tőle a Jungle Boogie-t. 
http://href.hu/x/80q
____________________________________________________________________

HETI WINAMP PLAYLIST

Retró-cheese, nyálreggae, hippizmus és pszichedélia, Beatles, újhullámos
deah metál, blaaargh!

Érezd a ritmust, vedd át az ütemet: http://href.hu/x/4hm
_________________________________________________________________

JÖHET A FASZKORBÁCS

Poszthumusz faszkorbács Hunter S. Thompsonnak, amiért csak úgy offolta
magát, bár legalább stílszerűen. És prenatális faszkorbács Vágvölgyi B.
Andrásnak, aki biztosan már írja is az új könyvét szegény Hunter S.
Thompsonról. Mi két hetet adunk a magyar gonzófenoménnak, hogy
összekaparjon egy kötetre való okosságot, hogy aztán jól betrinyózva
könyvet szerkesszen belőlük. Vagy már eleve belecsózva kell
hozzákezdeni? Ezt sose tudjuk megjegyezni.
FASZKORBÁCS! FASZKORBÁCS! FASZKORBÁCS!

Dr. Gonzo utolsó cikke:
http://href.hu/x/80r

#####

Mini-faszkorbács az érintetteknek az előre beharangozott Tomcat vs.
György Péter boxmeccs elmaradása miatt. Pedig mi már fogadásokat is
kötöttünk. Hát milyen férfiak ezek?
http://href.hu/x/80s
____________________________________________________________________

CELEBSPOTTING

Folytatódnak a Centrál kávéház irodalmi hagyományai. Bácsfi Diána
zárásig működtette laptopját az egyik sarokban. Amikor búcsúzott,
kedélyesen, de jó hangosan, hogy a másik sarok laptoposai is hallják,
közölte: "Írom az új könyvemet! Fogunk még találkozni, hiszen ez a
kedvenc alkotóhelyem!" 

Réz András a Fillér utcai éjjel-nappaliban próbált haverkodni két zsíros
hajú kamasz fiúval. A srácok ugyanis előtte álltak a sorban, és hozzá
hasonlóan túrórudit vásároltak. Amikor ezt a filmesztéta kiszúrta,
odaszólt nekik: "Ti is szeretitek a rudit, mi?" A zsíros hajúak
szégyellősen mormogtak valamit, de Réz már nem is figyelt rájuk, hanem a
pénztárosnak magyarázott blődségeket - szokás szerint.

Amúgy meg tényleg nem történik semmi ebben a kurva városban?

Lehánytad, megverted, megdugtad valamelyik közepesen híres köcsögöt? 
mailto:subbacultcha at freemail.hu?subject=fuck_off_broadway
____________________________________________________________________

EXPAT ON THE BACK

A legjobb új európai blognak választott Pestiside minden héten lehúzza
rólunk a keresztvizet. Értelemszerűen angolul.

Despite rumors to the contrary, it turns out that fucking foreign bosses
will only get you so far in the TV business in Hungary. According to our
spies, wannabe bombshell Hajni Hornyák turned up at a leading TV station
last week and made an indecent proposal to one of the foreigners running
the place. The executive admitted to being stunned by the obviously fake
tits Hajni promised were real during her brief appearance on "Csáó
Darwin!" last month. But he still turned down her offer to suck it,
because her acting sucks even harder. Meanwhile, the person who
translated Hajni's come-on was probably unneeded, because in English
"kanos" is "horny."

More tits at: www.pestiside.hu
____________________________________________________________________

IDIÓTA NEVEK REWIND

A már feloszlott Nyers együttes elődjében bizonyos Metál Sándor
gitározott. 

Idekapcsolódik a kérdés: melyik volt eddig a leghülyébb név, amin direkt
marketinges cetli kitöltése után házhoz kaptatok valamelyik dohánygyár
reklámanyagát? Egy olvasónk már megtapasztalta, hogy a Multifilter nem
akad fenn a Gombóc Artúron, de a Pall Mall sem csinál gondot a Kimir
Szen Ede, vagy a Gipsz Jakab nevekből.
____________________________________________________________________

IDEGKONYHA

Nemrég hallottuk, hogy a szekszárdi Heimann birtokon bulizott egy kisebb
pesti csapat, és székelykáposzta volt a menü. Az egyik csaj kitologatta
a tányérja szélére a húsokat, mire az öreg borosgazda - az idősebb
Heimann - megkérdezte, hogy azt meg miért teszi. A hölgy mondta, hogy ő
ugyebár vegetáriánus, mire az öreg Heimann megkérdezte, hogy az meg mi.
Hát hogy nem eszik húst. Az öreg megvakarta a fejét, és kifakadt: "Nem
eszik húst? Hát hogy a büdös picsába baszik az ilyen? Hogy veszi a
szájába a faszt?!" Egy pont az öreg Heimannak és a 2001-es Bikavérnek,
csakúgy, mint az új Merlot-nak ugyanonnan. Csak hússal fogyasztható!
http://www.bortarsasag.hu/hu/boraszok/heimann-pince
____________________________________________________________________

KLIPOSZÓMA

Fischerspooner - Just Let Go

Igen, ez az a langyi páros New Yorkból, akik az évezred egyik legfaszább
buliszámát hozták össze annak idején. Nos, a Just Let Go természetesen
nem Emerge, de azért jó kis elektropop még mindig. Meg aztán itt van
hozzá a klip, ami szokás szerint camp, és nagyon ironikus. Természetesen
az az ironikus benne, hogy komolyan gondolják, aztán meg mégsem. Vagy
csak úgy tesznek? Ördögi. 
http://href.hu/x/80u
____________________________________________________________________

REKLAMA

Újabb adag gomba kerülhetett a hazai kreatívok menzai tápjába, és ennek
két idióta kampány lett az eredménye. A kettő közül egyértelműen a CIB
kerül ki vesztesen, a "Gyulák velünk vannak" szlogennel és
nyereményakcióval, hiszen egyrészt egyértelmű nyúlása az Erstebank pár
évvel ezelőtti Ödönjének, másrészt egyszerűen buta és rossz. A Malév
legújabb brit abszurd humort feszegető kampányán még gondolkodnunk kell,
mert másodikra nem tűnik olyan rossznak, mint elsőre, viszont olyan
viccesnek sem. Mindenesetre a "Gőte? Borg?" kampány sokkal olyanabb,
amilyennek lennie kell egy ilyennek, mint ez a Gyulás marhaság. Tényleg,
akkor ha most végigmegyünk a keresztneveken, javasolhatjuk a Szaniszlót?


És, hogy milyennek kell lennie egy igazi abszurd reklámnak? Hát
ilyennek:
http://href.hu/x/80v
____________________________________________________________________

NÉP ÓPIUMA

A tv2 vezetése végre ráérzett arra, hogy a Jóban rosszban nem okoz
szemernyi feszültséget sem a magyar férfiak gatyájában. Ez helyes,
ugyanakkor nem biztos, hogy a jó nők hiánya triggereli az átkapcsolási
reflexet. Viszont Michelle Wild debütálásával legalább szépítenek 1-2
százalékot. Na, de aki tényleg jót akar látni, nézze meg pénteken minden
idők egyik legkomolyabb klasszikus krimijét a TCM-en: kilenckor Bullit
Steve McQueennel, Lalo Schiffrin zenéjével fűszerezve.
____________________________________________________________________

PANTEON

A punk Szalacsija:
http://href.hu/x/80w

Szexmaci:
http://href.hu/x/805

Német focisták aranyköpései: 
http://href.hu/x/80x

Kazettába épített mp3lejátszó: 
http://href.hu/x/810

Könnyen megjegyezhető jelszavakat generáló oldal: 
http://href.hu/x/811
____________________________________________________________________

ÁLBÖLCSESSÉGEK

Nem a test, hanem a szellem ereje számít igazán.

Küldjél még ennél is lilább álbölcsességet! 
mailto:subbacultcha at freemail.hu?subject=confucius_bekaphatja
____________________________________________________________________

RÖVID, BORZALMASAN ROSSZ VICC

Azért sem a cunamis vicc, van-e aki azt nem ismeri. Inkább ez:

- Egy almát kérek.
- Kettő lett, maradhat?
____________________________________________________________________

SZTORIKAT, PLETYKÁKAT, HÍREKET, VÉLEMÉNYEKET IDE: 
mailto:subbacultcha at freemail.hu?subject=tolcsert_csinalok
____________________________________________________________________

A Subbacultcha megvesztegethető. Ajándékokért, merchandise-ért, ingyen 
cuccokért bármit behazudunk. Amit kapunk, azt meg továbbadjuk az 
olvasóinknak (ha nekünk nem kell). Deal? 
mailto:subbacultcha at freemail.hu?subject=total_sellout 
____________________________________________________________________

Lelküket adták:
darthwalk, gaze, kordnadrágos kis köcsög, PoisonBorz, S.A., zer0

*technikailag támogatta: darkeye
*ascii fejléccel támogatta: sted
*fotó: muharadu

Barátaink:

http://matula.hu/               <--- Nagyon közeli
http://machomedia.hu/           <--- Legjobb magyar blog
http://www.szanalmas.hu/        <--- Lelkes támogatók
http://www.tyrell.hu/           <--- Host
http://href.hu/                 <--- Linkrövidítés
http://muzak.blog.hu/           <--- Néha ráérez
http://www.pestiside.hu/       <--- Amerikai nagybácsi
http://flter.blogspot.com/     <--- Néha még értjük is

Itt bloggolunk:
http://subbacultcha.tyrell.hu/

Unatkozol?
Kiabálj!
http://href.hu/x/812
