"Egy lány a jugoszláv nagykövetség kerítésénél sír. Senkit sem érdekel."
-  A Népszabadság beszámolója a Budapest Parádéról

Benne:

- About your application
- Wicked screensaver
- Your details
- That Movie
___________________________________________________________________

Köszönjük Szőnyei Tamásnak, hogy háztartások millióiba juttatta el a
faszkorbács szakkifejezést - ezért ezen a héten ez a rovatunk elmarad.
Reméljük a Magyar Narancs olvasói már elég érettek erre.
http://www.mancs.hu/0335nagyit.htm 

A weblap és a hírlevél közötti különbségeket majd alkalomadtán
elmagyarázzuk neki. 
___________________________________________________________________

SUBBACULTCHA PROMÓCIÓ

Rúgd ki a lekvárt! Könnyűzenei magazin a Tilos rádión, FM90.3,
péntekenként 20.00-tól 21.00-ig.
http://www.matula.hu/rkal

#####

Budapest 3 és fél percben az MTV-n, augusztus 30-án 23.30-kor. A
közreműködésünkkel, de végül tüntető távolmaradásunkkal. Kíváncsiak
vagyunk.
http://mtvmash.european.mtve.com/
___________________________________________________________________

NE MARADJ LE

Augusztus 30-án a West Balkánban játszanak a ragga jungle legnagyobbjai,
a Ragga Twins, és ez még azt is megéri, hogy egy Rewind buli ajánlásával
égessük magunkat. Keep jumpin' you bastards!
http://www.shutupanddance.co.uk/raggatwins_id==001236.html

Szeptemberben állítólag jön Senor Coconut. Tudjátok, az Uwe Scmidt nevű
német, aki chilei zenészekkel feldolgozta a Kraftwerket.
___________________________________________________________________

VIRUS SCAN

A Subbacultcha a legtöbb Re: Wicked Screensaver tárgyú mailt a héten
Horvátországból és egy ORTT-s címről kapta. 
___________________________________________________________________

A HÉT HŐSEI

Az az ember, aki 10 év után ismét Guns N'Roses jegyeket árulhatott
Pesten.
http://www.alexrose.hu/bp.html 

Ajánljuk viszont valamely utcai plakát beszerzését, mert éveken belül
milliókat fog érni az eBay-en.

#####

A másik meg az a szingapúri drogcsempész, akit egyszázad gramm hasis
híján felakasztottak. A törvények szerint 500 gramm a halásos ítélet
adag, nála 499,99 volt.
___________________________________________________________________

KURVA POZITÍVAK VAGYUNK

Nem csak fikázni tudunk. Itt van például három jó dolog: 

A hologrambolt a Párisi udvarban. Olyasmi, mint a Cinetrip - be nem
tennénk a lábunkat, de turistaként szórakoztató lehet.

A legjobb neve Magyarországon Popper Péternek van. Persze csak Suba
Sándor után.

Nem azért, mert a haverjaink, de a Machomedia nagyon kitett magáért a
Budapest Parádé kapcsán. Még DJ Náksi is küldött nekik képeket.
http://www.machomedia.hu/

Te is tudsz jó dolgokat? Írjad meg nekünk azt!
mailto:subbacultcha at freemail.hu?subject=kurva_pozitiv
___________________________________________________________________

PLECSNI

A Magyar Köztársasági Érdemrend tisztikeresztje polgári tagozatának
kitüntetését kapta
Müller Péter Iván költő, filmrendező, előadóművész. 
___________________________________________________________________

KOLDUS ÉS KIRÁLYFI

Krisz Rudolf és Yonderboi László. Vajon csak véletlenül sodródott el
egymástól oly messze ez az egypetéjű ikerpár? 
http://bmgkepek.uw.hu/images/bigones/krisz_rudi_03.jpg 
http://www.origo.hu/szorakozas/zene/20030826yonderboi.html?pIdx=2 
Várjuk ám az új lemezeket, srácok! 
___________________________________________________________________

EZ EDDIG A LEGJOBB LINKÜNK. TÉNYLEG. 

Érdekel, hogy buliznak azok, akik gimiben nem buliztak? Érdekel, hogy
buliznak azok, akikkel a Közgázon meg a Jogon meg a Külkeren nem álltál
szóba, mert betűrt kockás inget hordtak vagy KEYO PARIS felirat feszült
a satnya csöcsükön és HÖK választásokon indultak? Most. Csak nektek.
Itt. http://romkert.hu/ 

Nem a hivatalos oldal, csupán Értelmiségi Party Portál. Különösen a
képeket és aláírásaikat ajánljuk, olyan gyöngyszemekért, mint
"beszerzési menedzserek aranycsapata" és "a Price-Waterhouse
fenegyereke". A szövegeket átböngészve kiderül, hogy az igényes fiatal
értelmiségi kedveli, de csak alpárian műveli a cigányozást, valamint
Szlovákiába jár síelni, busszal. A humor rovatban minden egyes sornak
csillognak az aranybetűi. Van hírlevelük is, el is gondolkodtunk, hogy
megszüntetjük magunkat és mindannyiótokat felírunk arra. Még arra is
képesek voltak, hogy a http://attiba.argon.hu/subscribers.htm címen
kitegyék, hogy mely cégektől vannak előfizetőik. Elég nagy az átfedés a
mi kedves olvasóink munkahelyeivel, lehet röhögni néhány kollégán.
___________________________________________________________________

PONTON

A Pesti Est Café által néhány éve kitaposott úton - teraszos helyet nyár
végén megnyitni - szórakozóhely nyílt a Petőfi híd pesti hídfőjénél, a
Boráros téren, egészen pontosan a híd alatt. Jó lehet a hangulat, amikor
átmegy a villamos, és Budapest legkoszosabb murváján remegnek a
cserépben az odatett pálmák. Nem tudjuk, mi a neve, de javasoljuk a
Boráros-kertet. Szellemes és lényegretörő.
___________________________________________________________________

SOKKOLÓ FELISMERÉSEINK

Ezt kaptuk. Megdöbbentő. 

"átlag életkor 65 év
elhasznált fogkefék 180 db= 81 E Ft
elhasznált fogkrém 780 db= 273 E Ft
össz: 354 E Ft

fogak darabszáma: 32
8000/fog a teljes cserénél, össz: 256 E Ft

megtakarítás:  98 E Ft

A szájszaggal nem számoltam, ami öblögetéssel megoldható, de nem vettem
figyelembe azt sem, hogy 82,3 tized napig non-stop fogatmosunk, ami 247
munkanapnak felel meg (ez még minimálbérrel is: 280 E Ft nettó pénz)"
___________________________________________________________________

PANTEON

Az öngyilkosok himnusza magyar, ezek itt meg a külföldi feldolgozásai.
Jó szórakozást.
http://www.punkasspunk.com/gloomy/

Éld újra a bohó hatvanas éveket!
http://www.ping.be/superpopstudio/explo/links/index.htm

Képregények Rahantól a Vesztegzár a Grand Hotelben-ig: 
http://kep.tar.hu/sallayt 

Hogyan imitáljanak orgazmust a hölgyek: 
http://www.upsamaskom.net/aug_02d.html 

Johnny Rotten még ma is tökéletesen néz ki:
http://www.ananova.com/entertainment/story/sm_811849.html 

#####

JÓTANÁCSOK AZ ÉLETHEZ

Testvérlapunkhoz, a Blikkhez hasonlóan ezentúl mi is segítünk a kedves
olvasóinknak, és hétről-hétre megírjuk, mi a menő és mi a ciki.

Menő: 
Dead or Alive, Koroknay Géza (aki otthon van a fájlcserélőkben), fehér
fal, Clausthaler, Astoria

Ciki: 
Piros-fehér, hiéna frizura (színes foltok), színes fal, Veltins, Blaha
___________________________________________________________________

VÉGRENDELET

Az alkoholmentes sör első lépés a guminő felé.
___________________________________________________________________

SZTORIKAT, PLETYKÁKAT, HÍREKET, VÉLEMÉNYEKET IDE:
mailto:subbacultcha at freemail.hu?subject=tolcsert_csinalok
___________________________________________________________________

Szerkesztették:
alieN, b2men, ern0, 4ray, marci personality, tellysavalas, zeusz

Lelküket adták:
alien, bias, bromel, szel 

* technikailag támogatta: 
darkeye

Barátaink:

http://inertia.hu/
http://www.linkbroker.hu/
http://machomedia.hu/
http://matula.hu/
http://www.neonmusic.hu/
http://www.plastik.hu/
http://www.szanalmas.hu/

A legidősebb nő, akit szívesen megdugnánk, Raquel Welch.

Itt bloggolunk:
http://subbacultcha.tyrell.hu/

(S) 2002-2003 Subbacultcha
