Benne: 
- Antoniewicz Roland
- Outkast x 2
- Oldalmagasító
- Pejsli
- Osztálypénz
____________________________________________________________________ 

KÍNZÓ KÉRDÉSEK 
Úriember hogy ejti ki Magyarországon a/az Eurosport csatorna nevét?
Jobb-e a Milkshake Kelistől mint a Hey Ya! az Outkasttól?
Hova a francba tűnt az a sok szkinhed Budapestről?

Ha tudod a választ, netán téged is bánt valami, írj:
mailto:subbacultcha at freemail.hu?subject=faszom_megall 

Múlt heti kérdésünkre a válasz: Igen, tényleg más a dobozos és az 
üveges kóla íze, mivel ez utóbbi jobban ereszti a szénsavat.
____________________________________________________________________ 

NE MARADJ LE RÓLA 
Március 25-én (ma este!) a Trafóban a rendes havi Subba-klub keretében 
2. Budapesti Bootleg Balhé. Soundhog Angliából, B2Men és a Hell On 
Steele Wheelz itthonról mutatják meg, hogy miért is jó popslágereket 
egymással összekutyulni.
http://matula.hu/subbacultcha/szobadiszko/
Március 26-án Lollipop a Jailhouse-ban. Ez az egyetlen klubeste 
Budapesten, amit őszintén merünk ajánlani.
Március 27-én Dj Godfather a Citadellában. Ő egy néger, aki seggrázós 
detroiti technót játszik.
___________________________________________________________________ 

POFÁTLAN ÖNREKLÁM

Kis szenvedés után új száma van a Matula Magazinnak. "Lávakövön sült 
pulykamell görög salátával"-ra változtatja nevét az MSZP. Kocsis atya a 
Passióról. Koncertek helyett háború az idei Szigeten. A tömeggyilkos 
világbajnokság első negyeddöntői. Az igazság az új Belga lemezről.

Ezek a csávók mennyire jó arcok!
http://matula.hu/
____________________________________________________________________ 

MAGYAR SZELLEM

Osztálypénzt ugye mindenki lopott. Az viszont fantasztikus, amikor 
osztálykiránduláson a tanár a BKV-n két kisgyerekkel tízfilléreseket 
dobat a jegylyukasztókba, hogy megspórolhassa magának a buszjegyek árát.

E heti ravasz tippünk: ne aggódjunk, ha a szállodába becsempészett 
villanyrezsó ráesik a padlószőnyegre és szép kerek lyukat éget bele. 
Vágjunk ki egy hasonló méretű szőnyegdarabot a fotel alatti részből, és 
ragasszuk a kiégett helyére rágógumival.

Egyébként még a magyarnál is létezik ravaszabb nép. A salátabárokban 
uborkákat kell a tányér szélére pakolni, hogy még több férjen középre. 
Örök klasszikus felirat egy pesti arab falafelesnél: "Kérjük ne építsen 
oldalmagasítót!"

Mesélj még nekünk furfangos magyarokról!
mailto:subbacultcha at freemail.hu?subject=legkisebb_kiralyfi
____________________________________________________________________ 

RENDSZERVÁLTÁS REWIND

Tényleg már csak az hiányzott, hogy újrainduljon a Reform. Mi lesz még 
itt? Hitel? Respublika? Kárpótlási jegyek az antikváriumban? Hol van 
most Király Zoltán és Antoniewicz Roland? Nem vagyunk mi nagy barátai a 
retrónak, de szerintünk ennek más se.

Mit lenne éredmes '89-ből mégis visszahozni?
mailto:subbacultcha at freemail.hu?subject=fuggetlen_jogaszforum
____________________________________________________________________ 

SUBBACULTCHA WINAMP PLAYLIST

Kanadai lányok műkörömmel, színvonalas norvég chamber-pop, posztpunk-
diszkó, girl power new wave, öltöny-nyakkendős szintipop, szakítás 
telefonon.

Érezd a ritmust, vedd át az ütemet:
http://matula.hu/subbacultcha/playlist/
____________________________________________________________________ 

JÖHET A FASZKORBÁCS

Ezen a héten egy jelenség, nevezetesen a "miután megbukott a műsorom, 
kipakolok", és ennek kapcsán Hajós András korbácsoltatik meg fasszal. 
Haver, a hülye nevű együttesed szimpi, de mégis, mit vártál a 
Viasattól? Az a műsor annyira szar volt, hogy egyszer majdnem bevittünk 
két spotlámpát meg egy normális asztalt, hogy ne abban a KIKA-mocsokban 
kelljen ülnöd!
Részletes nyavalygás itt:
http://index.hu/kultur/media/hajos0323/
FASZKORBÁCS! FASZKORBÁCS! FASZKORBÁCS!!!

Te kinek adnád a népszerű díjat?
mailto:subbacultcha at freemail.hu?subject=dickwhip

#####

Említsük meg Batiz Andrást is, aki a múlt héten DJ Tituszról készített 
Fókusz Portrét. Az undergroundból a mainstreambe vezető út 
szemléltetésére Titusz Fatboy Slimet próbálta felhozni, mire 
András: "Hát, most nem ugrik be..."
____________________________________________________________________ 

CELEBSPOTTING

Na mit gondoltok, a múlt heti Subbában szereplő melyik tévés 
személyiség kúrja a szintén a múlt heti Subbában szintén szereplő tévés 
személyiséget, aki kizárólag ennek köszönhetően vezethet műsort?

És melyik kilencvenes évek eleji magyar műrap együttes volt kénytelen 
sok évvel a feloszlásuk után összeállni egy börtönkoncert erejéig, 
mivel sajnos tartoztak még ennyivel egykori haverjuknak, az időközben 
lecsúszott diszkótulajdonosnak?

Megdugtad, megverted, lehánytad vagy legalább elütötted valamelyik 
celebrityt?
mailto:subbacultcha at freemail.hu?subject=fuck_off_broadway
____________________________________________________________________ 

REKLAMA 

Morgan Spurlock dokumentumfilm-rendező egy hónapon keresztül vette 
szalagra, hogy mi történik, ha minden étkezését egy mekiben tölti. Az 
eredmény jópár kiló felesleg lett, meg egy Super Size Me című 
dokumentumfilm, a ronda kövér amerikaiakról. A filmben Morgan pár napig 
viszonylag jól bírja, aztán jön a kocsi ablakából hányás. Ennek 
tükrében nagyon is érdekes, hogy a McDonald’s új reklámszlogenje, az „I 
am loving it” anagrammája „ailing vomit”, vagyis a fájva hányás. A 
McDonald’s kampányfőnkének nyilatkozata szerint az új arculattal a cég 
emocionálisan szeretne kötődni a fogyasztókhoz, és az élet szeretetét 
szeretné megmutatni a felhozatallal. Ja.

http://href.hu/x/ed
http://maddox.xmission.com/c.cgi?u=lovin_it
____________________________________________________________________ 

IDEGKONYHA

Ezen a héten: Furkó, pejsli, szív és tüdő

Jó ideig nem jelentkezett ez a rovatunk, mert úgy gondoltuk 
kimerítettük a lehetőségeket. Most azonban olyanra akadtunk, hogy 
kénytelenek vagyunk veletek megosztani: lássatok csodát, így készül a 
Zsíros furkó meg a Töki pejsli.

A nevével ellentétben a zsíros furkó nem az a dagadt büdös állat, aki 
szemben szokott állni veled a villamoson. 50 dkg liszt, fél marék 
búzadara, 4 kanál zsír, és só kell hozzá. A lisztet a grízzel tálba 
tesszük. A zsírt sós vízben felforrósítjuk, állandó keverés közben a 
lisztes grízt leforrázzuk vele. Közepes gombócokat formázunk, forró sós 
vízben kifőzzük. Tálalhatjuk paradicsommártással, savanyú káposztával, 
vagy készíthetünk belőle, na mit, hát furkólevest, bazmeg. Hogyan? Hát 
a megmaradt furkót felszeleteljük, rántott vagy fokhagymás levessel 
tálaljuk. Legalábbis Lukács Béláné és Kemény Lajosné szerint. Nyilván 
Furkópusztai lakosok.

Töki pejsli: ennek a nevére nem is asszociáltunk, mert az undorító. 
Mondjuk ez sem a könnyen zavarba-jövőknek való: szerezzünk 1 kg tüdőt 
szívvel, sót, hagymát, pirospaprikát, törött borsot, zsiradékot és 
lisztet. A szívet és tüdőt megabáljuk sós vízben. Utána a szívet vékony 
csíkokra szeleteljük, a tüdőt kicsit nagyobbakra. Amikor kész, pörkölt 
alapra tesszük. A hagymát zsiradékon fonnyasztjuk, paprikát teszünk 
bele, vízzel felengedjük és rátesszük a belsőséget. Borsozzuk, készre 
főzzük. A végén világos rántással berántjuk. Világos, köszönjük Ványi 
Sanyi bácsi nyugalmazott hullamosónak.

Jó étvágyat.
____________________________________________________________________ 

PANTEON: 

Budapest külföldieknek. Teljesen rendben van:
http://www.cityspy.info/bpindex.htm

Hipermenő táskák Milánóból:
http://www.celebritybag.com/descrizione_inglese.htm

A világon valaha létezett összes írás:
http://www.omniglot.com/

Heti addiktív:
http://www2.abc.net.au/fly/flysui/flysui.swf

Fakultatív Lockerbie-túrák itt:
http://www.robban-tourism.com/

Outkast softporn:
http://www.boobdex.com/vismis/themed/andre3000.html
____________________________________________________________________ 

NÉP ÓPIUMA 

Sakkmeccset és csocsót már láttunk tévében, de a Sport1 póker-
közvetítései még minket is megleptek. Semmi izgalmas nem történik, csak 
két ember fapofával ül egy asztalnál, az amerikai kommentátor pedig 
üvöltve közvetít. Mi jöhet még ezután? Activity főmúsoridőben?
Kedd este fél nyolckor érdemes belenézni. De csak egyszer.
____________________________________________________________________ 

KLIPOSZÓMA

The Divine Comedy - Come Home Billy Bird
A magát még szívósan tartó Neil Hannon új lemezének első klipes dala 
abszolút a kilencvenes évek britpop aranykorszakát idézi. Nem is tudjuk 
eldönteni hirtelen, hogy ez a pop artosan találékony klip a Pulp vagy a 
Suede videóinak képi világára emlékeztet inkább. Az utazó és elfoglalt 
üzletemberben persze magára Neilre ismerhetünk, aki most már apaként 
egyre nehezebben tudja összehangolni a munkát és a családi életet - 
ahogyan ez már lenni szokott. Még akkor is, ha a klipben madárfeje van.
http://www.bbc.co.uk/totp/artists/d/divine_comedy/full_length_video/pop.
shtml
____________________________________________________________________ 

SUBBALITERA

Ezen a héten: Hurrá, nyaralunk!

Lassan el lehet kezdeni tervezni a nyári programot, és ebben segít 
nekünk a világ vezető szabadtéri akármikkel foglalkozó magazinja. A 
Subbacultcha szerint idén Belize és Etiópia a menő, de megértjük, ha 
valaki mégis a perui hegymászást választja.
http://href.hu/x/ee
____________________________________________________________________ 

ÁLBÖLCSESSÉGEK

"Teher alatt nő a pálma." 

Küldjél még ennél is lilább álbölcsességet! 
mailto:subbacultcha at freemail.hu?subject=confucius_bekaphatja 
____________________________________________________________________ 

RÖVID, BORZALMASAN ROSSZ VICC

Hiroshima 1945, Csernobil 1986, Windows 2000.
____________________________________________________________________ 

SZTORIKAT, PLETYKÁKAT, HÍREKET, VÉLEMÉNYEKET IDE: 
mailto:subbacultcha at freemail.hu?subject=tolcsert_csinalok 
____________________________________________________________________ 

Lelküket adták: 
bestboy, kakaomaffia, Osek, tiger, Tita, Troppauer

*technikailag támogatta: darkeye 
*ascii fejléccel támogatta: sted 
*fotó: muharadu 

Barátaink: 
http://matula.hu/                 <--- Nagyon közeli 
http://machomedia.hu/             <--- Legjobb magyar blog 
http://www.neonmusic.hu/          <--- Majd veszünk valamit
http://www.szanalmas.hu/          <--- Lelkes támogatók
http://www.drumandbass.hu/        <--- Nyúljuk a fórumukat 
http://www.tyrell.hu/             <--- Hosting
http://est.hu/rovat/konnyu/      <--- Tőlünk tanulnak

Itt bloggolunk: 
http://subbacultcha.tyrell.hu/ 

Még mindig unatkozol? 
Este Trafó...
