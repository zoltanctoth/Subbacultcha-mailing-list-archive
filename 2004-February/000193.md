Benne: 
- 28 kövér ember
- Köldökszösz
- Korda György
- Mastu
- Metallica
____________________________________________________________________ 

KíNZÓ KÉRDÉSEK 

Mi az oka annak, hogy hetek óta csökken a népszerű hírlevél, a 
Subbacultcha színvonala?
Vajon Orbán Viktor és Medgyessy Péter tegezik egymást?
Az IKEA 45 négyzetméteres mintalakásának tervéből véletlen hagyták ki a 
vécét, vagy ők tényleg így gondolják?

Ha tudod a választ, netán téged is bánt valami, írj:
mailto:subbacultcha at freemail.hu?subject=faszom_megall 
____________________________________________________________________ 

NE MARADJ LE RÓLA 

Február 26-án (ma este!) Subbacultcha Szobadiszkó a Trafóban. Érkezés 
22 órától, majd koncertet ad a Flash rockegyüttes, akiktől többek közt 
a "Kapcsold a tizedik sebességet / A szpíd a szpíd a szpíd az élet" 
sorok származnak. Utánuk punkdiszkó hajnalig. Burzsoá Nyugdíjasok 
koncert végül nem lesz, elhagyták a járókeretet.

#####

Február 27-én ismét gyűlést tart az Első Magyar Electroclash Polgári 
Kör a Jailhouse-ban.
Május 25-én Kraftwerk a Budapest Sportarénában. Hatalmas buktát 
jósolunk. 

#####

Erről már lemaradtál, de a hétfői Sick Of It All bulin akkora volt a 
pogo, hogy bemozdult az A38.
____________________________________________________________________ 

HETI HÁNYADÉK 

Létezik egy polgári otthon Budapesten, ahol a nappali dohányzóasztalát 
formás díszedény ékesíti. Tartalma meghatározatlan állagú, színű és 
szagú matéria. A családtagok köldökéből az évek során kibányászott és 
összegyűjtött szösz az.

Egyéb undorító ötletek?
mailto:subbacultcha at freemail.hu?subject=tamponfagyi
____________________________________________________________________ 

SUBBACULTCHA WINAMP PLAYLIST

Ezen a héten csalás, mert ez egy koncertrészlet. Brian Wilson 37 évnyi 
várakozás után végre felépült, és a londoni Royal Festival Hallban 
előadta a popzene történetének elveszett frigyládáját, a SMiLE albumot. 
Erre azért nem került korábban sor, mert a túl sok LSD-től a lemez 
felvétele közben összeomlott, és néhány évtizedig nem mozdult ki 
otthonról. A felvétel nem tökéletes, mivel a közönség soraiból készült, 
de az azért átjön, hogy miért szipogtak felnőtt férfiak az előadás után.
http://matula.hu/subbacultcha/x/SMiLE.mp3

#####

Kurva pozitívak vagyunk: ez egy jó ötlet. Vigyed le a legrosszabb 
lemezed egy Diesel boltba, és kapsz helyette egy jót. Persze nem 
Magyarországon.
http://www.diesel.com/greatesthips/
____________________________________________________________________ 

BUDAPEST LÁJF

Budapest alapterületéhez képest legüresebb éjjelnappalija a Tűzoltó 
utca - Ferenc Körút sarkon található. A hajnalban betérő vásárlók 
általában nem szokták elhinni, hogy itt tényleg alig van alkohol, 
viszont cserébe kurva nagy a gyümölcsjoghurt-választék. 

#####

A Kálvin téri éjjelnappali és az eladó gonosz, bajszos mulatt számos 
olvasónknak szerzett már vidám perceket. A "Mi a különbség a gyros és a 
shwarma?" kérdésre például morcosan vágta rá, hogy "Honnan tudjam, én 
cigány vagyok bazmeg!".

Sztorikat non-stop ide:
mailto:subbacultcha at freemail.hu?subject=light_marlboro_nincs???
____________________________________________________________________ 

LEVELETKAPTAMLÁJF

A klasszikus magyar műsorvezetői félrefordítás ugye a Danubiuson 
hangzott el a középső kilencvenes években, amikor az U96 együttes Das 
Boot című száma magyarul "A csizma" lett. A múlt héten a Petőfin 
azonban Radnóti László ezt is felülmúlta, amikor Nelly Furtado I'm Like 
a Bird című két évvel ezelőtti slágerét "Szeretem a madarat"-nak 
fordította. Mi is szeretünk, Laci!

Te mit hallottál gyerekkorodban félre, majd meséltél el azóta minden 
rossz buliban, életed során összesen hatszázszor? 
mailto:subbacultcha at freemail.hu?subject=jomaha_jomaszo
____________________________________________________________________ 

CELEBSPOTTING 

A kvízprofesszor Dr. Vágó István "lamenta" néven regisztrált a WiW-en.

A KLM február 14-i, reggeli Budapest-Amszterdam járatán Korda György az 
első-, Lothar Matthaus a turistaosztályon utazott.

Magyarország kedvenc pornószínésznőjének érettségi tablóképe:
http://matula.hu/subbacultcha/x/vadkati.jpg

Te is láttad valamelyik közepesen híres köcsögöt? Írjad meg nekünk azt!
mailto:subbacultcha at freemail.hu?subject=off_broadway 

#####

Alaposan végiggondoltuk. Ha tényleg mi választhatnánk, akkor a 
legszívesebben a Gregor Bernadett - Gryllus Dorka összecsapást néznénk 
meg a hamarosan induló Sztárboxban.
____________________________________________________________________ 

REKLAMA 

Ezen a héten: Hajnali négykor biztonsági monitorra meredni nem menő!

Ezért aztán igazán megéri annyit költeni reklámra. A biztonsági őrös 
Vodafone-spottal tulajdonképpen csak két bajunk van, de azok jó nagyok. 
Egyrészt ugye magyar biztonsági őrt még soha senki nem látott fánkot 
enni, így hajlunk arra, hogy valamelyik lusta kreatív egyszerűen 
kimásolta az amerikai szakkönyv donut-os részét. Másrészt pedig ennek a 
reklámnak kizárólag az az üzenete, hogy a Vodafone piaci részesedének 
növekedése iránt egyetlen társadalmi réteg érdeklődik, a hajnali 
műszakos biztonsági őr. Legalább a Bekkem játszaná valamelyik szerepet. 
No de milyen szépen van fényképezve!

#####

Szintén szép munka volt egy aranyér-kenőcsöt (és végbélkúpot!) Mastu-
nak elnevezni.
http://www.pannonmed.hu/hun/Hl2_1.htm

Egyéb vicces brand?
mailto:subbacultcha at freemail.hu?subject=mitsubishi_pajero!

#####

A fagylaltmárka által szponzorált télűző fesztivál mekkora ötlet. 
Kérjük a minket olvasó reklámszakembereket, hogy sózzanak rá a 
Neocitranra egy nyárűző rendezvényt valamikor szeptember elején!
http://www.teluzo.hu/
____________________________________________________________________ 

PANTEON: 

Minden idők 28 legkövérebb embere:
http://www.dimensionsmagazine.com/dimtext/kjn/people/heaviest.htm

Axl, Slash és a többiek óvodásként:
http://www.lilgnr.com/

Farmer kutyáknak:
http://www.dogjeans.com/

Szőke cicák rágógumiból:
http://www.gumblondes.com/

Kapkodd a fejed:
http://www.lafilledo.com/

A világ legrosszabb emlékzenekarai:
http://www.b3ta.com/challenge/tributebands/
____________________________________________________________________ 

NÉP ÓPIUMA

Ezen a héten: Soha nem makrancos

Színházba járni mindig kockázatos vállalkozás, hiszen ha szar a darab, 
sokkal cikibb kisompolyogni a nézőtérről, mint egy moziból. A 
tévéközvetítés viszont tökéletes: igazi színház-élmény az ágyból. A 
múltkor is összefutottunk Básti Julival, és gratuláltunk neki A 
makrancos hölgyben nyújtott alakításáért. Mondta, hogy rég volt, erre 
magyarázkodhattunk vagy tíz percig. Nem vette magára, ezért aztán 
szeretjük őt. Kár, hogy az előadás hajnali kettőkor kezdődik, de 
legalább van benne Kárász Zénó is.

http://tinyurl.com/2y8ju
____________________________________________________________________

KLIPOSZÓMA 

Probot: Shake Your Blood

A Probot a Nirvanás és Foo Fighters-es Dave Grohl saját 
metáljátszótere, a szakma legjobb énekeseivel. Itt például a legnagyobb 
isten, Lemmy áll a fentről behajlított mikrofon előtt, miközben a 
suicidegirls.com punkpornó-oldalról ismert gyanúsan fiatal lánykák 
vonaglanak összevissza a színpadon. ROCK AND ROLL.
http://www.probotmusic.com/osycle/video.php
____________________________________________________________________ 

ELTEMETETT KLASSZIKUSOK 

Metallica: Kill'em All (1983)

Igen, mi is tisztában vagyunk azzal, hogy a kilencvenes éveket a 
Metallica azzal töltötte, hogy a U2-vl versenyzett a világ legrosszabb 
együttese címért. Ettől még ne felejtsük el a modern metál 
megteremtéséért tett erőfeszítéseiket - meg azt sem, hogy ennek a 
lemeznek a legerősebb dalait a megjelenése előtt kirúgott, majd később 
a Megadethben heroinozó Dave Mustaine írta. Nem is tudjuk eldönteni, 
hogy a Kill'em Allra azt kell-e mondani, hogy "nagyon kemény", vagy 
azt, hogy "nagyon nehéz".
____________________________________________________________________ 

SUBBALITERA

Ezen a héten: Így élnek a skinheadek

Ennek talán a heti hős rovatba kellett volna mennie, hiszen milyen szép 
is a félvér tinédzser története, aki mindenáron be akar jutni Arizona 
legnagyobb árjagyűlésére. Végül mégis ide raktuk a sztorit, mivel az év 
elején megrendezett Aryanfest 2004 nevű rendezvény története annyira 
részletesen és annyira viccesen van itt elmesélve, hogy az nekünk már 
irodalom. Van itt minden, nyolcvan feletti fehér vezértől német 
vendégprofesszoron át egészen az egykor latin pornószínésznőként futó 
überfrau-ig.
http://www.phoenixnewtimes.com/issues/2004-02-
19/feature.html/1/index.html
____________________________________________________________________ 

ÁLBÖLCSESSÉGEK

"Magadnak tanulsz." 

Küldjél még ennél is lilább álbölcsességet! 
mailto:subbacultcha at freemail.hu?subject=confucius_bekaphatja 
____________________________________________________________________ 

RÖVID, ROSSZ VICC

Miért ment át a csirke az úton?
____________________________________________________________________ 

SZTORIKAT, PLETYKÁKAT, HÍREKET, VÉLEMÉNYEKET IDE: 
mailto:subbacultcha at freemail.hu?subject=tolcsert_csinalok 
____________________________________________________________________ 

Lelküket adták: 
alkesz, Dini, Doki, nefritfuvola, purra, SZABO Laszlo

*technikailag támogatta: darkeye 
*ascii fejléccel támogatta: sted 
*fotó: muharadu 

Barátaink: 
http://matula.hu/                 <--- Nagyon közeli 
http://machomedia.hu/             <--- Legjobb magyar blog 
http://www.neonmusic.hu/          <--- Majd veszünk valamit 
http://www.szanalmas.hu/          <--- Lelkes támogatók 
http://www.drumandbass.hu/        <--- Nyúljuk a fórumukat 
http://www.plastik.hu/            <--- Whatever
http://www.est.hu/rovat/konnyu   <--- Tőlünk tanulnak 

Itt bloggolunk: 
http://subbacultcha.tyrell.hu/ 

Még mindig unatkozol? 
Fogadj arra, hogy melyik híresség hal meg még az idén!
http://deadpool.rotten.com/
