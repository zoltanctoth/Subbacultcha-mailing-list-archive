"Köszönjük, hogy a vendégünk volt! Most minden NetPincéres
ételrendeléshez szalvétát visz ajándékba a futár!" 

Benne:
- Nyerj bigmekmenüt
- Éhes ingovány
- Pink Floyd
- Szegény ember Matulája
- Spigiboy oktat

===================================================================
SUBBACULTCHA WINAMP PLAYLIST

Ezúttal Supersize menü: Mark Ronson, The Strokes, Figurine, Fat
Truckers, Sex Pistols, Skanzelizé, Diverse, Chicken Lips, Cornelius, The
Jam, PP Arnold, Bryan Ferry, Erasure, Proper Filthy Naughty, The Shins,
Lenin körút, Gary Young, Johnny Thunders. Olvass és hallgass! 
http://www.matula.hu/subbacultcha/playlist/
===================================================================

TE MÁR NYUGATI-NYUGATI-NYUGATI VAGY?

Nyerj Bigmekmenüt a Subbacultchával! Írd meg nekünk melyik a kedvenc
budapesti McDonaldsod, és ha szakértőnkből álló zsűrink téged ítél a
legnagyobb magyar hamburger-esszéistának, meghívunk egy bigmekmenüre.
Ráadásul Supersize!

A mi személyes kedvencünk a budagyöngyei üzlethelység. Az étterem
méretéhez képest megfelelő számú kassza, mindig van kirakva Blikk, és
tavaszi délutánokon kiválóan lehet a teraszról vizslatni a környékbeli
gimnáziumok hamvas, ám már jól fejlett tanulóit. Polgári szórakozás,
polgári környezetben, na.
mailto:subbacultcha at freemail.hu?subject=musti_meg_kecsi

Kedvcsinálónak, így néz ki egy hamburger sültkrumplival, nagyon
közelről:
http://micro.magnet.fsu.edu/micro/gallery/burgersnfries/burgersnfries.ht
ml
___________________________________________________________________

CELEBSPOTTING

A hét rövid összefoglalója:

Szilágyi István a Moszkvánál egy SZT-001 rendszámú Nissan Almerából
bambult kifele. A srác, aki miatt Gigi kinyomta a Machomédia és
szerkesztőségünk munkatársát, Alient a Hárman párban-ból, moziba vitte a
kisöccsét. Szandi az Eurocenterben egy alacsony pasi és egy karton
dobozos sör társaságában egy olvasónk gyermekét abúzálta verbálisan.
Pokorni Zoltán 2 nappal a forradalmi megemlékezés után az Ikeában
vásárol gyermekeivel és feleségével 12 db álrusztikus virágtartót és egy
parafatáblát. Bajor Imre művész úr magzat pózban az asztala lábára
tekeredve, teljesen kiütve aludt a Fészek Klubban. Falus Padödö Mariann
az A38-on, a Koma & Bones partin "pörgött". (Legalább a sok vézna
melegítős kis punci mellett volt valami más is.) Antal Imre majd minden
este egy Unicum és egy sör társaságában ült a Piroska Pubban. 

És a kedvencünk: Harsányi Kismama Levente 13.900-os helyén ülve
látványosan unatkozik, majd - mikor a közepesnél híresebb köcsög Robbie
Williams megérkezik, és mindenki feláll - értetlenkedve néz körbe: Mi ez
itt, Albánia? Ülőhelyen felállni?

Te is láttad valamelyik közepesen híres köcsögöt? Írjad meg nekünk azt!
mailto:subbacultcha at freemail.hu?subject=off_broadway
___________________________________________________________________

BUDAPESTSPOTTING

"Napjainkban is feltűnik itt-ott Gyík! Régi parti arc, hercsi-dzsunki,
az FMK acidpartyjainak és minden hasonló rendezvénynek rendszeres
látogatója. Komoly forma, a 90-es évek közepén átszerelte a CD
lejátszóját, onnantól sebességszabályozós volt." 
Ja, és mindig kötött téli sapkában van.

Te is ismersz hasonlóan legendás budapesti arcokat a jelenből? Írjad meg
nekünk azt!
mailto:subbacultcha at freemail.hu?subject=dixi_land
___________________________________________________________________

GICCSPOTTING

A Nyugati és az Oktogon között található Bútorbolt és Galéria igazi
ínyencséggel kedveskedik a műélvező elitnek: olyan rohadt randa
vízfestékkel vagy mivel megfestett fém dombormű izék vannak kiállítva,
tükör-, réz- és fakeretezéssel, hogy komolyan megállásra késztetik az
embert. Cirka 70 ezerért jó lesz a gipszstukkós, márványos családi ház
konstrukciót kedvelőknek.

Te is ismersz hasonlóan ízléstelen baszokat árusító üzleteket? Írjad meg
nekünk azt!
mailto:subbacultcha at freemail.hu?subject=mumarvany_stukkok
___________________________________________________________________

TÉLIKERTEK

A Király utcai Pingpongot a Romkert tulajdonosaitól kaptuk, és igen,
olyan is. Hangos zene ugyan nem lehet, viszont már a megnyitón
kettesével jöttek ki az orrszívós srácok a klotyóból.

A FÉSZEK frissen befedett és befűtött kerthelysége viszont egyértelműen
a Ráckert üvegházasított verziója. Ha a tabáni változat tetszett, ez is
fog. Ha nem, kerüld ezt is.
___________________________________________________________________

SZŐRÖS TÖK

A Men's Health (ejtsd: Mensz Helsz - ami riasztó módón már csak két
lépésre van a menzesztől) megjelenése arra késztette szerkesztőségünket,
hogy újraindítsuk egyik ősrégi rovatunkat. Ezentúl mi is igyekszünk a
férfiakat izgató kérdésekre rövid és praktikus válaszokat adni.

E heti bevezető kérdésünk:

Hogyan válthatnám izomra a zsírt?
Pacalpörköltben.

Ha bármi kérdésed van, ezentúl a Subbacultcha férfiéletmód tanácsadó
szolgálata válaszol!
mailto:subbacultcha at freemail.hu?subject=mensz_helsz
___________________________________________________________________

SUBBALITTERA

Ezen a héten: Jim Goad - Pleasuring Myself in Prison
 
Mr. Goad az amerikai fanzinkultúra legnagyobb és legellentmondásosabb
alakja. A kilencvenes évek elején, akkori feleségével publikált Answer
Me! című fanzinja alapvetően a nők hülyeségével valamint nevelésével
foglalkozott. Később Mr. Goad két évet töltött egy Oregon állambeli
börtönben, mivel többször és jól megverte a barátnőjét. Mr. Goad tettét
a bíróságon elismerte, ám ma is azt vallja, a hülye kurva megérdemelte.
Ebben az írásában a börtönben maszturbálás nehézségeiről vall. 
http://www.jimgoad.com/pleasure.html
___________________________________________________________________

HETI RESPEKT

Mert mi alapvetően kurva pozitívak vagyunk, szólunk azokról is, akikre
büszkék vagyunk.

Az ember, aki Janikovszky Éva könyveit illusztrálta:
http://galeria.origo.hu/reber/rl01.html

Ha valaki megszerezné nekünk ezt a filmet bármilyen formátumban, azt 
nagyon szépen megköszönnénk: http://www.acsfilm.hu/acsfilm/ehesing.htm
___________________________________________________________________

MINDENNAPI TÉNYEINK

Magyarországon 10 000 analfabéta él. Nagyon kérünk, ha ismersz ilyet,
meséld el, hogy milyen ő. Valamint azt is szeretnénk tudni, hogy az
analfabéták számolni sem tudnak? Vagy ennek is vannak fokozatai, mint a
vegetarianizmusnak?
mailto:subbacultcha at freemail.hu?subject=s_u_b_oo_faszom
___________________________________________________________________

HOVÁ VIGYÜK PARTNERÜNKET, HA MÁR MEGUNTUNK MINDEN HELYET?

"Az Erzsébet híd alatt, a pesti oldalon (lehet hogy a budain is),
közvetlen a Duna-parton fel lehet mászni egy kb. másfél méter magas
emelvényre. Lányokat fel kell segíteni. Az ott egy elég nagy placc, ha
beültök a híd lába mögé, akkor a pesti oldal nem lát, távcső nélkül max
hajóról látni oda. Éjszaka meg sehonnan. Ha épp nem laknak ott csövesek,
akkor az egy hangulatos hely."

"Bambi a Bem téren. Reggelire lehet igazi tojásrántottát kapni rendes 5
cm vastag karéjkenyérrel."

Te hová viszed partneredet, ha már meguntad az összes bejáratott helyet?
Írjad meg nekünk azt!
mailto:subbacultcha at freemail.hu?subject=hid_alatt
___________________________________________________________________

KLIPOSZÓMA

Belle & Sebastian - Step Into My Office, Baby

Nem, csakazért sem foglalkozunk DJ Hell új klipjével, amiben a
nemzetközi dídzsédzsigoló P. Diddyvel krúzol New Yorkban. Helyette
ajánljuk a glasgow-i indie popperek legújabb kislemezéhez készült nagyon
vicces videót, amit egy brit tévés forgatókönyvíró, Graham Linehan
rendezett. Főszerepben az együttes dobosa, Richard Colburn, aki a
hetvenes évek elején futó erotikus filmeknek megfelelő parókában kerül
szexuális kapcsolatba irodai dolgozó hölgyekkel (mondhatni szexuálisan
kihasználják), de aztán minden a helyére kerül. AZT persze sosem
mutatják, de hát aki pornót akar nézni, az nem B&S videókra izgul.
http://www.lesinrocks.com/DetailArticle.cfm?iditem=162182

#####

TÚLÉRTÉKELT KLASSZIKUSOK

Pink Floyd - Dark Side Of The Moon (1973)

Természetesen minden idők legtúlértékeltebb lemeze sem maradhat ki,
ezért közkívánatra jöjjön "minden hi-fi sznob kedves álma". A Floyd ugye
a hatvanas években még kúl volt, ami nagyrészt a '68-ban távozó Syd
Barrettnek köszönhető. A többiek fokozatosan rájöttek, hogy ők
voltaképpen nem rockzenészek, hanem Művészek, mint például Najmányi
László, és ezt mindenféleképpen tudomásunkra akarják hozni. A lemezből
ennek megfelelően süt a világfájdalom, mi pedig sajnáljuk is a
Művészeket, amiért ilyen kisszerű, anyagias világban kell élniük, és nem
lövi fel őket senki a holdra, annak is a sötétebbik oldalára.
___________________________________________________________________

NÉP ÓPIUMA

Ezen a héten: hétkezdési tünetek ellen

John Houston debütáló rendezésé tette igazi sztárrá Bogartot, és ez
rögtön kitűnik a klasszik krimiből: csiszolt dialógusok, árnyas totálok,
gőzös utcák - igazi film-noir hangulat vasárnap estére, a magyar
származású Peter Lorre kiváló alakításával fűszerezve. Die Hard? Halálos
fegyver? Lófaszt, nézzetek rendes krimit. TCM, vasárnap 22:45.
http://www.humphreybogart.com/home.htm

A munkakezdés utáni depressziót hivatott kiváltani: Kisvakond és a
gombák. Először komolyan gondolkoztunk, hogy ezt a Szerek rovatban
hozzuk-e le, de mégiscsak elsősorban a képernyő okozta örömökről van
itten szó. Aztán másodsorban az emlékezés, harmadsorban pedig, hát ugye
a gombák okozhatnak vidám perceket. Kizárólag nagykorúak társaságában,
hétfő este háromnegyed nyolckor a Filmmúzeumon.
http://www.port.hu/pls/fi/films.film_page?i_perf_id=1744817&i_where=1&i_
where_tv=1
___________________________________________________________________

REKLAMA

Mmmh-bruhahahahaaaaa, de finom! 
A Dr. Oetker édes pillanatokat ígér legújabb pudingpor
reklámkampányával, amelynek keretében gyorsan megpróbál mindenkit
lefizetni egy adag pudinggal. Jól is teszi, mert maga a reklám olyanra
sikerült, mintha legalábbis John Carpenter agyából pattant volna ki. Az
élelmesedett, skizofrén és paranoiás, pszichopata úr hannibállecteri
mosollyal néz ki az ablakon, elgondolkodva szemlélve talán az eső elől
futó lurkókat: gyertek csak gyerekek, gyertek, feldarabollak, és
kolbászt sütök belőletek - vagy legyen inkább gyerekpörkölt? Dehogy,
hiszen a Dr. Oetker maga kínálja a megoldást: forró vízzel bárhol,
bármikor gyorsan elkészíthető. Mmmh, de finom!
___________________________________________________________________

VIGALMI NEGYED

Igényes, hasznos munka:
http://www.devon.lap.hu/

Semmi extra: plüssbaba-pornó és viccesnek szánt Photoshop-buherák, de az
url mindent visz:
http://www.lickmewhereipee.com/

E heti képsorozatunk variáció a "még a halott embert is feltámasztja"
témára:
http://www.cofanifunebri.it/calendario-2004.htm
___________________________________________________________________

PANTEON

Szegény ember Matulája:
http://bulvar.rotfl.hu/ 

Magyar Szadisták és Mazochisták Szövetsége:
http://msms.freeweb.hu/

Magyar partifotó, echte Hyeronimus Bosch-stílusban:
http://partyphotoz.freeweb.hu/Party-Umek/images/Image301.jpg

Tessék, ez az url is odaveszett:
http://www.elektronikuszene.hu/

"Ismersz olyat, aki koporsóban alszik?"
http://chaos.web.elte.hu/kerdoiv.html

Amikor az együttesek gecik a kiadókkal:
http://www.viceland.com/issues/v10n9/htdocs/unlimited.php
___________________________________________________________________

ÖNKÉPZŐKÖR REWIND

Ezen a héten: a DJ-szakma
Spigiboy honlapján mindent megtudhatnak azok, aki korunk legmenőbb
szórakoztatóipari szakmáját választják. Ki gondolta volna, hogy a
feng-shuinak alapvető szerepe van a dj sikerében? "Fontos hol helyezik
el például a DJ pultot. [...] Spigi elárult néhány trükköt. Ott van
ugye, a mikrofon, bele-beleszól az ember, de egy house bulin ez persze
nem jellemző. Ilyenkor jöhet egy kézfeltartás, hogy valami jön a
zenében. A tánctér feszülten figyel. Vannak még beépített emberek is,
amolyan elősikoltozók. Mindent egybevetve, a lemezlovasnak egyéniségnek
kell lennie. Ő a karmester. Ezért fontos, hogy hol van a DJ-pult."
http://www.spigiboy.hu/ 
___________________________________________________________________

JÓTANÁCSOK AZ ÉLETHEZ

Ciki: "Nem voltam Robbie Williamszen, mert nem érdekel", az egész rohadt
Kálvin tér, új Nissan Micra, balkezes szerszámok

Menő: Search inside the book az Amazon.com-om, a V/Vm Test Records
Frankie Goes To Hollywood remixei, munkatársak kifúrása, Damien Duff
___________________________________________________________________

ÁLBÖLCSESSÉGEK

Ma kezdődik életed hátralevő része.

Írjátok meg ti is az általatok ismert leglilább álbölcsességet!
mailto:subbacultcha at freemail.hu?subject=confucius_bekaphatja
___________________________________________________________________

SZTORIKAT, PLETYKÁKAT, HÍREKET, VÉLEMÉNYEKET IDE:
mailto:subbacultcha at freemail.hu?subject=tolcsert_csinalok
___________________________________________________________________

Szerkesztették:
alieN, b2men, ern0, 4ray, marci personality, tellysavalas, zeusz

Lelküket adták:
fa, jerkmanó, Juc, kakaomaffia, k-norbert, kovbandi, kriska, L, ligur,
mb, nuttah, neurotoxin, PA, rkamion, Szellencs, Toth, z.

*technikailag támogatta: darkeye
*ascii fejléccel támogatta hitch
*fotó: muharadu

Barátaink:
http://matula.hu/
http://machomedia.hu/
http://www.linkbroker.hu/
http://www.neonmusic.hu/
http://www.szanalmas.hu/
http://inertia.hu/
http://www.plastik.hu/

Még mindig unatkoztok? Akkor regisztráljatok @heroin.hu mailcímet.
http://www.heroin.hu/

Itt bloggolunk:
http://subbacultcha.tyrell.hu/
